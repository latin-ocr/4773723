vn

xxdxsxs* sas—„xlx

quos id ipsum prohibeat, quominus eandem vitae rationem sequantur, atque
laudibus efferendus est poeta, quod, ubi perfidam aliquam amatam objurgat,
eam non proprio, quod licebat, nomine appellat, sed ficto, quo quam signi-
ficari voluerit, ipsa facile intellexerit, fortasse etiam amicorum aliquis pru-
dens callidusque, non vero magna multitudo. Quo modo fit, ut mores poe-
tae, quatenus ex operibus ejus manifesti fiunt et in legentium animos non-
nullam vim offerant oportet, haud ita turpes et perniciosi appareant, minime
aequalibus nocuisse videantur, quum iis quidem nullo fere in honore virtus
etiamtum esset, ut corrumpi posset.

Quod denique ad amorem ejus in Ligurinum ⁶) quendam et Lycis-
cum ⁷) attinet, quem sunt qui turpem paederastiam, quae vocatur, putent,
Weberus illum in Ligurinum rem fictam et commenticiam habet, quod ex
Od. IV. 10 satis intelligi ait, hunc vero rem gravem quidem et vehemen-
tem, non autem libidinosam et veneream indicare dicit.

Reliqua poetae opera, quae prima exciderunt, satirae sunt, quibus nihil
dulcius, nihil aequius in eo genere scriptum esse a Romanis constat. Re-
prehendit enim poeta, quod quisque consentire debet, quum facete, tum
severe magnos illos errores atque vitia, quibus Romani tum in suam ipso-
rum perniciem dediti erant, neque quidquam magis in desideriis suis habet,
quam ut miserandos suos cives aut ad virtutem reducat aut ne penitus
pessumdentur, omni modo prohibeat. Sed quid gravius, quid fficilius,
quam id cum moderatione quadam et prudentia persequi? Quid periculosius,
quam mores aliorum, ut emendentur, carpere neque ipsos laedere? Habes
Lucilium, Juvenalem, Persium, qui etiam satiras scripserunt probandumque
consilium secuti sunt. Num vero putas, eos idem effecisse atque Horatium,
quum ille Lucilius quidem homines amplissimo ipso loco natos juxta hu-
millimos vehementissime increpasse vitiaque magna et parva eodem modo
vocis libertate perstrinxisse et exagitasse dicatur, hi cum ira quadam et
acerbitate, ac si nulla spes salutis reliqua fuisset, omnium mores atque
studia irrideant ,infamiamque iis tamquam inurant? Bene igitur poeta
noster, qui singulorum errores facetiis suis perstringens semper totos ordi-
nes et quasi duces multitudinis prudenter observet neque unquam praeter-
mittat, quin clementiam adhibeat humanae infirmitati, qua vel ipsum ali-
quomodo aegrotare se facile intellexit. Inest in satiris ejus praeter severi-
tatem ct acerbitatem suavitas quaedam ridendi et subringendi,*) et ea ipsa

 

 

⁶) Od. lV. 1. *J conf. Teuffel: Charaktcristik des Horaz.
⁷) spod. 9.

