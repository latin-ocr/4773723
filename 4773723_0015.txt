ΙΧ

,μ vxm‘r« 2- 1« «ᾖ

rem bonarum artium pro deo paene venerari eum dicunt, sed injuria. Ubi
eum celebrat virtutemque ejus collaudat, nihil quam optimi cujusque Ro-
manorum de eo sententias verbis pronuntiat, neque fieri potuit, ut aequales
ejus eo incitarentur ad adulandum principibus, neque Horatium ut callidum
odiosumque adulatorem haberent. Nec tam obnoxius ille Augusti voluntati
erat, ut ei in mentem venire posset, necessarium sibi esse adulationi indul·
gere, qua gratiam ejus partam sibi reservaret et augeret. Quod ne faceret,
satis eum amor libertatis studiumque illud probandum ac laudabile prohi-
bebat sibi res, non se rebus subjungendi, quod ex operibus ejus plane in-
telligitur, utiisolum poetae comitate offendi possint, qui neque mores ejus
ingenuos bene perspexerint neque Augusti de populo Romano bene merita
et hujus erga eum gratum animum juste ponderent et agnoscant. ¹⁰) Mit-
tamus igitur, de eo fusius disputare et gaudeamus, quod, ubi pacem laudat
poeta votisque suis persequitur, non est illa mollis et effeminas voluptaS,
quam velut fructum hujus pacis desiderat, sed conservatio majorum de re-
publica sententiarum, de urbe et imperio, quibus pacem illam solis quasi
fundamentis niti putat, otium honestum atque dulce, quo civem quemque,
victis tandem etiamtunc resistentibus barbaris, fruiturum esse libenter
sperat. Et quid aequius, quid Romano vero atque fido magis dignum,
quam ejusmodi desideria, Romano dico, qui summam suam religionem in
civitate poneret, atque omnia, quae ei gloriae, commodo et saluti essent,
justa et probanda eademque causa appetenda habebat? Quodsi cives
noster admonet, ut ad hostes imprimis consilia sua et cogitationes referant,
adversus eos gladios stringant, non in se ipsi (I, 2.)‚ ut eos divincant, neve
se iniricem caede et calamitate persequantur, haec adhortatio populi, cujus
bellum gerere erat, quique externo tantum bello contineri poterat, quo-
minus domi seditiones faceret, nonne legi etiam divinae tibi consentire vi-
detur, si cogitas, quid populares, cives, propinqui sibi invicem debeant,
quid nullo societatis aut affinitatis vinculo conjuncti hostes vicini? Hoc
modo parta pace vero effici voluit poeta, ut pristina Romanorum virtus
quum corporis tum animi et restitueretur et augeretur imitatione editorum
a majoribus exemplorum ¹¹] modestiae, Justitiae, fidei, simplicitatis, liberali-
tatis, imprimis cultus morumque emendatione, sine qua leges constitutas
frustra latas esse putat neque quidquam valere. In Capitolium, inquit, con-

 

¹⁰] Gaston Boissier: Revue des deux mondes 1567: C'est encore ee fils ‹l'esclave qui
dans ses¹ flatteries‚ a su conserver le mieux sa diguite.

¹¹) ιν. 4; ιιι. 2; 6, ι. 22; ιι. 2; ιι, 15; ιιι 16, ιν 4.

