xu

 

possumus, poetam singulos ipsos vitae casus deorum voluntati obnoxios esse
putavisse. Quae omnia admodum probanda et laudanda sunt.

Restat, ut de epistolarum quoque ethica vi ac natura pauca disputen-
tur. Illae quum ad singulas easdemque certas personas missae sint, cer-
tum etiam poetae consilium singulae indicabunt. Praecepta vero, quae ad
vitam bene instituendam amicis dantur, maximam partem tam ad omnes
spectant, ut profecto haec illave epistola ad totum quoddam hominum genus
sive ordinem missa esse videatur, cujus ille erat, ad quem scripta est.
Quamvis vero jam operae pretium sit, singula videre, ut intelligatur, qua-
tenus honesta sint necne, tamen paucis absolvere tam multa contemplatione
digna quasi cogimur, quum. huic opusculo constitutos fines jam longius ex-
cessisse nobis videamur. Satisfaciat igitur dixisse, poetam epistolas scri·
bentem eo vitia suae aetatis emendare posse sibi visum esse, ut amicos
cives adhortaretur, philosophiae studio ut incumberent, quo maxime quum
libidines coercerentur, mores emendarentur, tum animi tranquillitas et para-
retur et conservaretur. Non enim interesse putat, ubi quisque habitet,
quibusque laetis et secundis conditionibus, sed ne aequum animum perdat,
quem ubique facile servare possit; possessionem solam beatum non reddere,
sed earum, quae possideantur, rerum justum ac prudentem usum, quem
sapientiae studio doceri, quae persuadeat, sibi res externas omnino post ha-
bendas parvique aestimandas esse.

Ex epistolis Horatius vel maxime cognoscitur, qui amicitiam colat at-
que diligat. Inde frequens illa amicitiae laus, qua etiam carmina ejus et
satirae abundant, inde studium illud Maecenatis et Augusti, qui dignos
tantum viros amicitiae vinculo sibi adjungant, et occulta quasi superbia, qua
inter eos se esse gaudet. Amicitiam non nisi inter pares esse posse, plane
profitetur, vitia autem imprudentia facta non statim benevolentiam tolllble-
bere, item persuadere studet Omnino considerandum esse censet, quid cui-
que tribuendum et ab eodem postulandum sit, ne quid nimium exspectetur,
et ut juste quodque optatum libenter praestandum, ita tamen cavendum, ne
libertas cogitandi et agendi amittatur, quae ἢ ei pluris erat, quam divitiae
et favor potentissimi cujusque hominis.

Tam pulchris honestisque sententiis etiam verba accommodata esse,
jure confidere licet, et re vera nulla quum rerum tum verborum obscoeni·
tas in epistolis invenitur, quae turpitudinis nota notanda sit.

Haec habui, quae de Horatii operibus hoc loco disputarem.

 

